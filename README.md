# Ticketing-

Logg IT-drift prosjekt (VG2)

Jeg startet prosjektet med å sette opp ruteren for å gi tilgang til nettverk og internett. Det oppstod først et problem fordi Wi-Fi-navnet (SSID) hadde blitt endret, noe som førte til at enhetene ikke klarte å koble seg til riktig nettverk. For å løse dette hentet vi en ny ruter med standard oppsett, og da fungerte tilkoblingen til internett som den skulle.

Senere oppstod det et problem med kommunikasjon mellom den fysiske PC-en og laptopen. De fikk forskjellige IP-adresser og befant seg derfor ikke i samme IP-nettverk. Dette gjorde at de ikke kunne finne hverandre. Løsningen var å sette statisk IP-adresse på den fysiske PC-en, slik at den fikk en IP-adresse i samme nettverksområde som laptopen. Etter dette fungerte nettverkstilkoblingen som forventet.

Gjennom arbeidet har jeg lært mer om grunnleggende nettverksoppsett, spesielt hvordan rutere, IP-adresser, DHCP og statiske IP-adresser fungerer, og hvor viktig riktig konfigurasjon er for at enheter skal kunne kommunisere i et nettverk.
